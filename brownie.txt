บราวนี่หน้ากรอบ

         เนยสดชนิดเค็ม 170 กรัม
         น้ำตาลทราย 280 กรัม
         Semi-Sweet Chocolate 340 กรัม
         แป้งสาลีอเนกประสงค์ 1 ถ้วยตวง
         ผงฟู 2 ช้อนชา
         ผงโกโก้ 1/4 ถ้วยตวง
         ไข่ไก่ (เบอร์ 1) จำนวน 4 ฟอง
         กลิ่นวานิลลา 1 ช้อนโต๊ะ
         ผงกาแฟ 2 ช้อนโต๊ะ
         เนยขาวละลาย (สำหรับทาถาดอบ)

วิธีทำบราวนี่หน้ากรอบ

          1. เตรียมถาดสำหรับอบขนาด 9x13 นิ้ว ปูด้วยกระดาษไข และเพื่อป้องกันไม่ให้กระดาษไขเลื่อนให้ติดสกอตเทปตรงปลายกระดาษไขกับถาดอบเอาไว้ นำแปรงจุ่มเนยขาวที่ละลายแล้ว ทาบนกระดาษไขบริเวณพื้นถาด ไม่ต้องทาด้านข้าง
           2. นำเนยสดผสมกับน้ำตาลทราย นำเข้าไมโครเวฟให้เนยละลาย ใช้เวลาประมาณ 2 นาที (ระยะเวลาขึ้นอยู่กับกำลังไฟของแต่ละบ้านนะคะ ให้ลองใช้เวลาน้อย ๆ ก่อน หากยังละลายไม่หมดค่อยเพิ่มเวลาเพื่อป้องกันการไหม้ค่ะ)
           3. ใช้ตะกร้อมือคนเพื่อให้น้ำตาลทรายละลายให้ได้มากที่สุด 
           4. ใส่ช็อกโกแลตลงไปแล้วนำเข้าไมโครเวฟเพื่อละลาย ใช้เวลาประมาณ 2 นาที (ขึ้นอยู่กับกำลังไฟแต่ละบ้าน)
           5. ใช้ตะกร้อมือคนให้ช็อกโกแลตละลายเข้ากับส่วนผสมเนย พักให้เย็น
           6. ร่อนแป้งสาลีอเนกประสงค์ ผงฟู และผงโกโก้เข้าด้วยกัน 2 รอบ
           7. เปิดเตาอบที่อุณหภูมิ 180 องศาเซลเซียส ใช้ไฟบน-ล่าง เปิดพัดลม เตรียมไว้
           8. ตอกไข่ไก่ใส่อ่างผสม ใส่น้ำหอมกลิ่นวานิลลาและผงกาแฟ ตีให้เข้ากันจนไข่ขึ้นเป็นฟอง (สามารถใช้ตะกร้อมือได้)
           9. ใส่ส่วนผสมช็อกโกแลตที่เย็นแล้วลงไป
           10. ตีผสมด้วยความเร็วปานกลางจนส่วนผสมช็อกโกแลตมีสีอ่อนลงเล็กน้อย หรือจนกว่าน้ำตาลทรายจะละลายได้พอสมควร (สูตรนี้จะยังคงเหลือน้ำตาลเป็นเกล็ด ๆ ไม่ละลายทั้งหมด)
           11. แบ่งแป้งเป็น 2 ส่วน ส่วนแรกใส่ลงไปตีผสมด้วยความเร็วต่ำ หรืออาจใช้ตะกร้อมือตะล่อมจนส่วนผสมเข้ากันดี
           12. ต่อมาจึงใส่แป้งส่วนที่ 2 ลงไปตีให้เข้ากัน 
           13. เทลงในถาดอบแล้วนำไปอบที่อุณหภูมิ 180 องศาเซลเซียส ประมาณ 30 นาที หรือจนกว่าเค้กจะสุก 
          14. เมื่อเค้กสุกนำออกจากเตามาผึ่งบนตะแกรงให้เย็น ตัดเป็นชิ้น ๆ ตามต้องการ วิธีตัดก็ให้นำบราวนี่ไปแช่เย็นเพื่อให้แข็งตัวก่อน แล้วนำออกมาตัดจะง่ายกว่าเดิมค่ะ 