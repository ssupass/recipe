ส่วนผสม เค้กเนยสดหม้อหุงข้าว อร่อยมาก

           แป้งเค้กสำเร็จรูป 400 กรัม (ของยี่ห้อไหนก็ได้)
           เนยเค็มขนาด 220 กรัม จำนวน 1 ก้อน
           นมจืด 1+1/2 แก้วเป๊ก (ถ้าไม่มีใช้น้ำเปล่าก็ได้)
           ไข่ไก่ 4 ฟอง (ไข่ไก่อุณหภูมิห้อง ถ้าแช่เย็นต้องเอาออกมาวางข้างนอกให้หายเย็นก่อน)
           ผงฟู 1/2 ช้อนชา
           น้ำตาลทราย 4 ช้อนโต๊ะ (เพราะแป้งสำเร็จรูปไม่หวาน)

 วิธีทำเค้กเนยสดหม้อหุงข้าว

เค้กหม้อหุงข้าว 

           1. ปั่นน้ำตาลทรายในโถปั่นอาหารให้ละเอียดเหมือนแป้งนำมาเทลงในภาชนะที่เราจะร่อน แล้วใส่ผงฟูตามลงไป เทแป้งเค้กสำเร็จรูปลงไปทำการร่อนในตะแกรงสัก 4-5 รอบ หรือมากกว่านั้นก็ได้

เค้กหม้อหุงข้าว 

           2. ใส่เนยลงในกะละมังที่ผสมแป้ง ใช้ตะกร้อมือจัดการละเลงได้เลย ตีจนเมื่อยแขน ไม่รู้ว่าจะฟูจะขึ้นยังไง เริ่มจะไม่ไหวแล้วนะ ตามภาพเลยครับ

เค้กหม้อหุงข้าว 

           3. จากนั้นเราก็ใส่ไข่ลงไปทีละฟอง สองฟอง สามฟอง ตกลงแล้วใส่ไปเลยทีเดียวลีลามาก ไหนจะเลอะมือ ไหนจะถ่ายรูปจัดไป

           4. ว่าแล้วปัญหาก็เกิดจนได้ ตีไปตีมาเริ่มแยกน้ำแยกเนยลอยฟูฟ่องเลย ขืนตีต่อไปคงไม่ดีแน่ รีบเทแป้งบางส่วนลงไปผสมเลยดีกว่า นี่คือการแก้ปัญหาเฉพาะหน้าถือว่าเอาอยู่

เค้กหม้อหุงข้าว 

           5. ค่อย ๆ เทแป้งลงไปตีทีละหน่อย ตีไปเรื่อย ๆ ผมคิดว่ามันสนุกดีตีไปร้องเพลงไปจนคิดว่ามันเนียนพอค่อยหยุดตามสปีดตัวเองถ้าเป็นเครื่องตีเนื้อคงสวยกว่านี้เป็นแน่

           6. ไม่รู้ว่าลูกเกดต้องโรยหน้าหรือทำอย่างไร แต่อยากให้ลูกเกดฝังในเนื้อขนมแบบประปราย เลยเทใส่แล้วตีให้เข้ากันดีกว่า คิดแบบนี้ไม่รู้ว่าถูกต้องหรือเปล่าเมื่อเข้ากันดีก็เทลงหม้อหุงข้าวเลย

เค้กหม้อหุงข้าว 

           7. จากนั้นก็กดปุ่ม รอประมาณ 1 ชั่วโมงทราบผล ลุ้นว่ากินได้หรือไหม้ กลิ่นหอม ๆ กำลังมา เอ๊ะ ! หรือไหม้ ทำให้หิวเลย

เค้กหม้อหุงข้าว 

           8. และแล้วก็สุกจนได้ เทลงบนตะแกรง ผึ่งให้เย็น แต่ทำไมไม่สวยเหมือนตอนที่แล้วที่ไม่ใส่ลูกเกด หรือสีลูกเกดทำให้มันดูดำ ๆ